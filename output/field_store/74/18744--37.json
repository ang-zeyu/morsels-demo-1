[[[2,"http://www.gutenberg.org/ebooks/41562"],[0,"The Hanging Stranger (#4)"],[1,"the lay-out of the safety deposit boxes to see if there  was room for another tier. He was glad to be finished.    At the corner he halted. The street lights had not yet come on. The  street was dim. Everything was vague. He looked around--and froze.    From the telephone pole in front of the police station, something large  and shapeless hung. It moved a little with the wind.    What the hell was it?    Mason approached it warily. He wanted to get home. He was tired and  hungry. He thought of his wife, his kids, a hot meal on the dinner  table. But there was something about the dark bundle, something ominous  and ugly. The light was bad; he couldn't tell what it was. Yet it drew  him on, made him move closer for a better look. The shapeless thing made  him uneasy. He was frightened by it. Frightened--and fascinated.    And the strange part was that nobody else seemed to notice it."]],[[2,"http://www.gutenberg.org/ebooks/41644"],[0,"Correspondance diplomatique de Bertrand de Salignac de la Motte Fénélon, Tome (#4)"],[1,"Mazin vous aura  faict, de la rigueur qu'on luy a tenue, au repasser en France, Vostre  Majesté aura comprins d'où est procédé l'ung de leurs dicts  escrupules, qui n'a esté si petit qu'ilz n'en ayent faict tenir les  passages sérés, pour quelques jours, et faict surprendre beaucoup de  pacquetz; dont encores quelques ungs des miens en ont esté retardés.    Le baron d'Aubigny, après avoyr esté, cinq jours, en ceste court,  festoyé et caressé, et l'avoyr ceste princesse fort bénignement ouy,  par deux foys, et luy avoyr baillé responce aulx troys lettres, qu'il  luy a apportées, du duc d'Alve, du grand commandeur et des Estatz de  Flandres, car n'en avoit du Roy d'Espaigne, bien qu'on l'ayt voulu  publier aultrement, il a esté favorablement licencié d'elle, avec  présant d'une chayne de quatre centz escuz. Et aulcuns luy ont voulu  toucher, en passant, qu'elle se vouloit, plus estroictement que  jamays, confédérer avec le Roy d'Espaigne, et luy envoyer bientost ou  le vicomte de Montégu, ou milord Sideney, et que seulement elle  s'entretenoit avec Vostre Majesté pour gaigner temps. Néantmoins, le  jour d'après, ung estranger, qui est icy, lequel est fort du party  d'Espaigne et inthime amy de Gouaras, m'est venu chaudement rechercher  d'une praticque, de laquelle je résous faire cy après mencion à Vostre  Majesté; laquelle monstre bien qu'ilz procèdent entre eulx d'une  grande deffiance, et que, nonobstant la venue des deux depputés des  Pays Bas, qui semblent n'attandre que le retour du dict d'Aubigny à  Dounquerque, pour passer deçà, ilz ne s'attandent guyères, de pas ung  costé, qu'ilz puissent bien accomoder leurs différants.    Ceulx de la Rochelle, devers lesquels le comte de Montgommery avoit  dépesché ung sien secrettère, pour leur donner compte des frays du  secours qu'il leur avoit admené, durant ce siège, luy ont renvoyé en  dilligence le dict secrettère.    Et despuis, l'agent de la Rochelle m'est venu dire, que, suyvant la  promesse, qu'il m'avoit faicte, de me conférer tout ce qui  surviendroit, icy, concernant ceulx de sa ville, il me vouloit bien  advertyr qu'il avoit receu lettres d'eux, par lesquelles ilz luy  confirmoient la vérification de l'entreprinse, qui avoit esté faicte,  pour livrer eulx, et leur ville, à un misérable saccagement; non qu'on  luy mandât que ce fût, du sceu ny du commandement de Vostre Majesté,  mais qu'ilz avoient évité ung très grand et manifeste danger; et  estoient encores en quelque frayeur de ce que les garnisons,  d'alentour d'eux, se grossissoient et renforçoient, chacun jour, et  qu'ils entendoient qu'une nouvelle levée de Suisses avoit esté mandée,  et qu'en divers ports du royaulme s'équippoient en guerre beaucoup de  navyres. Ce qu'ayants les gentilshommes et aultres de la nouvelle  religion eu bien fort suspect, il s'en estoit retiré quelque nombre en  leur ville, non qu'ils les y eussent appellés, mais ilz y estoient  venus, de eulx mesmes, pour éviter le danger, et pour recognoistre  d'où procédoit le fonds de ceste entreprise; et que le dict agent  sçavoit bien que iceulx habitants n'avoient aultre affection que de  vivre en vrays et loyaulx subjects, sans exception quelconque, que de  ce, seulement, qu'il avoit pleu à Vostre Majesté leur octroyer par le  dernier édict; et qu'ilz ne cherchoient que la seule seureté, laquelle  si se pouvoit trouver, non seulement la ville seroit preste d'obéyr à  vostre vouloir, comme elle fera tousjours, mais au simple mandement du  moindre de voz officiers; et qu'il me prioit que, de ce costé, je  voulusse signiffier ceste leur dévotion et servitude à Vostre Majesté,  ainsy qu'il estimoit que, de dellà, ilz envoyeroient ung de leurs  habitans pour le vous dire.    J'ay respondu, Sire, que, sans escrupulle aulcun, il se pouvoit  assurer que Vostre Majesté garderoit inviolablement son édict à ceulx  de sa ville, et qu'ilz n'avoient à souspeçonner ny les garnisons, ny  les Suisses, ny les navyres dont ilz parloient: car, oultre que je  pensois qu'il n'en estoit rien; encore, par nulle rayson ny par  démonstration aulcune, il ne pouvoit estre ny vray ny vraysemblable  que les volussiez tourner assiéger, sinon qu'ils se missent tant hors  des termes de l'édict que eulx mesmes en fussent l'occasion; et que je  craignois assés que ceste tant chaude allarme, qu'ilz s'estoient  donnée, les eût desjà tant esmeus, et les fît passer si avant à des  exécutions, et à recevoir gens de guerre en leur ville, et, possible,  à d'aultres praticques ailleurs, qu'en lieu de se rendre, par iceulx  habitants, Vostre Majesté favorable, ilz la provoqueroient contre  eulx; et qu'icelluy agent avoit bien veu en quelle bonne sorte vous  m'aviés commandé de parler, icy, de leur affère, et comme vous aviés  approuvé l'exécution qu'ilz avoient faicte; et j'espérois que, par mes  premières, je luy pourrois encores donner si bon compte de toutes ces  choses, dont il monstroit d'estre en peyne, qu'à mon advis il en  resteroit consolé, et auroit de quoy en consoler ceulx de sa ville; et  qu'en ce que je me pourrois employer, vers Vostre Majesté, pour la  seureté qu'il m'avoit parlé, et pour leur procurer toute tranquillité,  que je le ferois de bon cueur. De quoy il m'a fort remercyé, et, de  rechef, m'a promis qu'il ne se traicteroit rien, icy, pour ses  habitans que je n'en fusse participant. Et sur ce, etc.        Ce XXVIe jour de janvier 1574.          CCCLXIIIe DÉPESCHE    --du IIIe jour de febvrier 1574.--    (_Envoyée exprès jusques à la court par le Sr de Vassal._)      Audience.--Réponse d'Élisabeth sur la négociation du      mariage.--Consentement donné par elle à l'entrevue sous la      condition qu'elle sera tenue secrète.          AU ROY.    Sire, après que j'ay eu donné une si ample satisfaction à milord  trézorier, et au comte de Sussex, sur les escrupulles dont la Royne,  leur Mestraysse, m'avoit parlé, qu'elle et ceulx de son conseil ont  confessé que c'estoit assés, elle m'a mandé venir, le XXVIIe du passé,  à Hamptoncourt; où, d'arrivée, elle m'a grandement remercyé de la  franchise, dont j'avoys uzé, à communicquer le propre original de mes  lettres à ces deux milords, et qu'elle estoit fort ayse qu'ilz y  eussent trouvé cella mesmes que, sur ma parolle, elle leur avoit desjà  respondu de l'intention de Vostre Majesté, touchant les dicts  nouveaulx escrupulles; et qu'elle vous supplioit bien, Sire, ne  trouver maulvais si elle se rendoit ainsy soigneuse de complaire à ses  subjects, non à toutz, car ne se vouloit assubjectir à une si grande  extrémité, mais à quelques ungs des principaulx qui monstroient avoyr  leur fortune et leurs vies entièrement conjoinctes avec la personne,  la condicion et l'heureux règne d'elle; et que, de tant que le propos  de son mariage estoit principallement fondé sur le contentement de ses  dicts subjectz, lesquels se trouvoient, de rechef, escandalizés pour  la rumeur des choses qu'on rapportoit de France, elle jugeoit estre  fort expédient que Vostre Majesté monstrât, par quelque effect, ainsy  comme de parolle, contre ceulx qui machinoient la rupture de vostre  édict, que vous voulés surtout qu'il soit inviolablement observé;  tendant la dicte Dame, par là, à prolonger encores sa responce,  jusques à ce que quelque justice fût faicte de ceulx qui ont troublé  les choses de la Rochelle.    A quoy, prévenant son opinyon par des raysons qui seroient longues, à  mettre icy, mais auxquelles elle a esté contraincte d'acquiescer, je  luy ay faict voyr qu'il n'y avoit lieu aulcun d'uzer plus de remise.    Dont elle a suivy à dire qu'elle me feroit donc la meilleure et plus  clère responce qu'elle pourroit. Qui a esté, Sire, que Vostre Majesté  et la Royne, vostre mère, aviés si longuement persévéré à pourchasser  son alliance, et aviés uzé de si honnorables moyens vers elle, qu'avec  la déclaration qu'elle vous avoit desjà faicte de se vouloir marier,  elle vous déclaroit, de nouveau, que ce seroit de la mayson de France  plustost que de nulle aultre de la Chrestienté; bien que, depuis peu  de moys, il luy eût esté offert ung party bien grand et deulx aultres  non petitz, fort honnorables, et aulcuns d'iceux assés agréables en ce  royaulme, aulxquels elle n'avoit voulu respondre, et n'y respondroit  rien tant qu'elle auroit espérance que celluy de Monseigneur le Duc  peût réuscyr; lequel, oultre que, pour les grandes et royalles marques  de l'extraction d'ung tel prince, et pour les excellantes qualités  qu'on rapportoit de sa personne et de ses vertus, il estoit desirable,  encor se santoit elle luy avoyr de particulliers debvoirs, qui la  rendoient obligée de le préférer à quelque aultre party qui fût au  monde; et que pourtant, sur les dernières dellibérations qu'elle avoit  tenu de luy, (où l'on luy avoit, de rechef, par une si grande  expression qu'elle en estoit demeurée toute esbahye, voulu assurer que  la petite vérolle luy avoit layssé je ne sçay quoy de difformité en  quelque endroit du vysage, qu'elle ne s'en pourroit jamays contanter,  et qu'à ceste occasion l'entrevue avecques luy ne pourroit estre sinon  ung commancement de désordre et de beaucoup d'offance entre Voz  Majestés Très Chrestiennes et elle), elle avoit si bien débattu  l'affère, par le rapport de Me Randolphe, et par le pourtraict qu'il  luy avoit apporté, qu'on avoit bien cognu qu'elle vouloit conduyre le  propos au desir de Monseigneur le Duc, d'estre sienne, si, en façon du  monde, il se pouvoit honnestement faire; et, parce qu'elle ne se  pouvoit bien résouldre, ains estoit en très grande perplexité  d'accorder l'entreveue en public, pour des grandes raysons qu'on luy  avoit alléguées, elle me prioit d'envoyer sçavoyr de Vostre Majesté et  de la Royne, Vostre mère, et de Monseigneur le Duc, si vous pourriés  trouver bon que la dicte entreveue se fît en privé; auquel cas elle  l'accordoit, dès à présent, et me promettoit de me bailler telles  seuretés, de sa main propre, si besoing estoit, pour Mon dict  Seigneur, comme je"]]]